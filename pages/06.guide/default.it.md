---
title: Guida tirocinanti
content:
items:
- '@self.children'
order:
by: date
dir: desc
pagination: true
url_taxonomy_filters: false
---


<div style="text-align: center">
<img src="/lab/user/pages/01.home/img/logocg3hci.png" alt="CG3HCI logo" />
<img src="/lab/user/pages/06.home/img/batman_logo.png" alt="batman logo" />
</div>

#Guida galattica per i tirocinanti

###Benvenuto!
Se stai leggendo questa guida probabilmente è perché hai chiesto/vuoi chiedere a uno dei professori del gruppo **CG3HCI** di fare il tirocinio con noi, quindi vuoi lavorare nel campo della CG e dell’HCI.

*Innanzitutto, ottima scelta* ❤️

Questa guida ti spiegherà come andare avanti da qui in poi, ma prima,
benvenuto/a a bordo!


<div style="text-align: center">
<img src="https://media.tenor.com/09nanc1hkiAAAAAC/thumbs-up.gif" alt="gif batman" />
</div>

##Il tirocinio
<div style="text-align: center">
<img src="https://media.tenor.com/sHhZXfYVrxMAAAAC/batman-robin.gif" alt="gif batman" />
</div>

Se hai **un’idea** in mente per il progetto di tirocinio, **questo è il momento giusto per presentarla al professore.** Se non la hai, sii onesto/a e prova a indicare un **argomento/campo** trattato durante il corso di studi e relativo al professore con cui fai il tirocinio che ti piacerebbe affrontare.

Il professore potrebbe affiancarti come **tutor** qualcuno che lavora già nel gruppo di ricerca. In questo caso questa persona sarà il tuo mentore principale, a cui rivolgerti se hai problemi.
Ricordati che anche loro sono persone impegnate, quindi cerca di rivolgerti a loro nel momento del vero bisogno.

Esempio:
*“Sono bloccato su questo pezzo di codice che non riesco a capire da **5 minuti**”*
→ Mi informo sulla documentazione/leggo su internet/cerco di farcela da solo/a

*“Sono bloccato da **due giorni** su questo bug, ho provato di tutto e non riesco proprio ad andare avanti”*
→ Chiedo al mio mentore una mano

##Amministrazione
Se non lo hai ancora fatto leggi [Qui](https://www.unica.it/unica/it/crs_60_61_23.page) dove ti spiegheranno come avviare la documentazione formale per l’avvio del tirocinio (dopo aver preso accordi col docente referente).

##La Bat-caverna
<div style="text-align: center">
<img src="/lab/user/pages/06.home/img/batcave.jpg" alt="batcave" />
</div>
Da tirocinante hai accesso alla nostra Bat-Caverna, il rinomato **dungeon** del palazzo delle scienze.
Come avrai modo di vedere è composta da due stanze:

- **bat.Stanza1** (entrando a sinistra) dove stanno gli studenti magistrali e dottorandi
- **bat.Stanza2** è riservata agli studenti triennali/tirocinanti
In Stanza 2 sono ciabatte, prese, tavoli e tanto spazio, quindi mettiti comodo e lavora lì se lo desideri.

##Pranzo
<div style="text-align: center">
<img src="https://media.tenor.com/ReaBVg4kee0AAAAC/eating-batman.gif" alt="gif batman" />
</div>

Generalmente le **13:00 è l’ora del bat-pranzo** (solitamente mangiamo tutti insieme in bat.Stanza2, che diventa la sala del bat-pranzo).
Il bat-ping pong, il bat-cesso, bat-microonde e bat-frigo sono a tua disposizione. Sii rispettoso dei tuoi colleghi e nessuno ~~t~~si farà male.

Capita, non di rado, che qualcuno debba ordinare il cibo (deliveroo e simili), non fatevi problemi a chiedere se qualcun altro deve ordinare, spesso saremo noi i primi a chiedervelo

##Altri consigli per la sopravvivenza
<div style="text-align: center">
<img src="https://media.tenor.com/o5nElKd4ScUAAAAC/1966batman-adam-west.gif" alt="gif batman" />
</div>

- Se non ti è chiaro qualcosa riguardo ciò che devi fare, chiedi.
- Cerca di avere riunioni periodiche con il tuo mentore e/o professore
- **Quando si arriva e quando si va via si saluta in entrambe le stanze** (siamo personcine per bene noi <3)
- Vi consigliamo caldamente di non lasciare incustodite le vostre cose, è capitato in passato di avere ospiti indesiderati che hanno fatto shopping con oggetti dei (malcapitati) cavernicoli lasciati sui banchi.

##Gli ultimi ad uscire
<div style="text-align: center">
<img src="https://64.media.tumblr.com/31af5cedda93fbcf13206f29b3923638/tumblr_pq1cesbvig1rrkahjo2_500.gifv" alt="gif batman" />
</div>

Quando siete gli ultimi ad andare via dalla Stanza 2 è vostro compito chiudere la finestra e le “tapparelle”.
Potrebbe capitare che i cavernicoli della Stanza 1 vadano via ad una certa ora, potete rimanere quanto volete in caverna, chiuderemo a chiave tutte le stanze e voi potrete uscire con le maniglie antipanico.

**ATTENZIONE!** Una volta usciti (ED AVER **CHIUSO**) non potete più rientrare, quindi assicuratevi di non lasciare i vostri averi dentro (bloccate la porta se dovete rientrare), altrimenti dovrete aspettare al giorno dopo (o a lunedì, se capita di venerdì) per riprendervi tutto!

##La tesi

Generica organizzazione della tesi triennale (generalmente si aggira attorno alle 30 pagine triennale - 50 magistrale):

Nota: il numero di pagine accanto a ogni sezione fa riferimento alla tesi triennale. Nel caso di tesi magistrale la struttura rimane la stessa ma aumenta il numero di pagine
- **Abstract** (circa 10/15 righe in cui dai un’idea generale sulla tesi)
- **Introduzione** (1 pagina /1 pagina e mezzo), dove descrivi sinteticamente cosa è stato fatto
- **Stato dell’arte o background** Qua viene descritto ciò che attualmente si trova nello stato dell’arte riguardo il tuo lavoro. Occupa circa 4 o 5 pagine.
- **Corpo** generalmente è la parte più corposa, si descrive ciò che è stato fatto, con quale metodo, eventualmente una valutazione. Di solito questa parte è divisa in più sottocapitoli.
- **Risultati e discussione** ** è la parte in cui si mostrano i risultati (se ci sono) e si discutono rispetto allo stato dell’arte
- **Conclusioni** (1 pagina circa), viene distinta in due parti: nella prima si fa un riassunto di quello che è stato fatto e quali fossero le motivazioni. Nella seconda cosa si possa fare nel futuro per migliorare la tua soluzione.

**Da concordare con il docente di riferimento

Puoi trovare un template latex per la scrittura della tesi [Qui](files/Thesis_template-master.zip).

##BUONA PERMANENZA IN BATCAVERNA!
