---
title: Tirocini inverno 2022
date: '12-12-2021 09:23'
publish_date: '12-12-2021 09:23'
visible: true
---
# Tirocini inverno 2022

Di seguito una serie di proposte per i tirocini su diversi progetti di ricerca, associati a tesi di laurea triennale. Registreremo le espressioni di interesse fino al 7 gennaio 2021. Dopo di che, comunicheremo agli studenti selezionati l'assegnazione del tirocinio. Nel caso, dopo l'assegnazione, ci fosse ancora qualche posto disponibile, riapriremo il periodo di candidatura.
Tutti i tirocini saranno supervisionati dai proff. Cherchi, Scateni e Spano, in collaborazione con dottorandi, borsisti e tesisti della Laurea Magistrale che partecipano al progetto di ricerca.
Per candidarsi, è sufficiente [compilare il form dedicato alla raccolta delle espressioni di interesse](https://forms.gle/wZFGcPmCqJyUoRsD6).

## ECARules4Kitchen

**1 o 2 studenti**

Gli studenti parteciperanno a una estensione del progetto [ECARules4All](https://cg3hci.dmi.unica.it/lab/it/projects/ecarules4all) che permetta la creazione da parte di utenti non programmatori di enigmi da risolvere in ambienti di realtà virtuale rappresentanti ricette di cucina. Partendo dal supporto implemetato per il progetto, si definiranno gli oggetti nella tassonomia e le azioni necessarie per esprimere le ricette come insieme di regole Evento-Condizione-Azione. Le ricette dovranno poter essere definite da utenti non programmatori in modalità VR immersiva. Il caso di studio sarà la preparazione delle [*caschettes*](https://www.cuoredellasardegna.it/notizie/notizia/Is-Caschettes-simbolo-della-produzione-artigianale-di-Belvi/), un dolce tipico di Belvì.

*Tecnologie:* Virtual Reality, Unity, C#.

## PAC-PAC: Refactoring e Estensione

**2 studenti**

L'obiettivo del tirocinio è il miglioramento della qualità del software sviluppato per il progetto [PAC-PAC](https://cg3hci.dmi.unica.it/lab/it/projects/pacpac), che offre la possibilità a utenti non programmatori di creare autonomamente dei giochi punta e clicca basati su video a 360 gradi. L'obiettivo a lungo termine del miglioramento è quello di riutilizzare la struttura del progetto per supportare la creazione di scene di realtà virtuale immersiva, riutilizzando il supporto di definizione e esecuzione delle regole. Gli studenti, dopo una iniziale fase della struttura attuale del progetto, definiranno con i tutor una serie di azioni da effettuare per estrarre componenti riutilizzabili dal prototipo, e ne implementeranno alcune. 

**Tecnologie**: Web development, React.js, Three.js, AFrame.js, Neo4j. 

## RIALE: Explainable AI per la didattica
L’obiettivo del tirocinio sarà quello di migliorare l’interfaccia creata per il progetto RIALE, che dà la possibilità a degli studenti di accedere in modalità remota a dei video di esperimenti didattici effettuati in laboratori di ricerca. Questi video sono arricchiti tramite tecniche di Artificial Intelligence (AI) che individuano ed etichettano gli oggetti più rilevanti dell’esperimento presenti nel video ed il passo corrente dell’esperimento. L’interfaccia in questione presenta, oltre alle informazioni del modello di AI utilizzato, dei grafici contenenti delle tecniche di eXplainable AI (XAI) che forniscono delle motivazioni relative ai vari output del/i modello/i.  Il compito degli studenti sarà quello di rendere questa interfaccia conforme ai principi visti nel corso di Interazione Uomo Macchina (IUM), al fine di valutarla con uno user test tramite delle metriche qualitative e quantitative.



**Tecnologie**: Machine Learning, Deep Learning, eXplainable AI, React.js, Anaconda, Google Colab, Spyder


